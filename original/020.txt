【後612的香港 01：改變已經出現】

「612佔領」雖然無功以還，但其實已經為香港帶來改變，而呢個改變主要喺思想上。

第一，佢打破咗泛民及支聯會嘅「民主回歸」核心思想，令好多一直以來認定民主救中國嘅黃絲陷入深重嘅矛盾之中。你仲講為中國帶來民主，香港先會有民主？你未講完對方就一棍毆落嚟。

第二，傳統懶西虛偽泛民議員終於了解到，自己喺今時今日嘅惡劣環境裡面應該做啲乜。經此一役，唔少泛民議員都贏到一啲選票，例如鄺神。不論真心定計算，從政者喺應該好似鄺神咁切切實實地以行動去搶票。你做到差唔多暈低，咁啲票就喺你架啦；

第三，佢打破咗一直以來認定只要你和平理性示威，你就唔會被打嘅傳統黃絲思維。好多人，包括我自己Facebook上面平日唔多理會時事嘅香港人，噚日都應該深深體會到一樣嘢：不論自己和平安靜定喺掟嘢，自己喺極權眼中都喺一隻畜生；

第四，佢亦舒緩咗和平理性與勇武抗爭互相割席及敵視嘅惡劣氣氛。可以講，「612佔領」喺香港和平理性與勇武抗爭兩大陣營嘅首次合作。呢邊廂一直被勇武抗爭者恥笑嘅耶撚喺前線發揮奇異嘅作用，另一邊廂一直認定勇武抗爭者會累死自己嘅和平理性示威者終於放下思想包袱，向警渣掟嘢還擊。對香港未來嚟講，兩大陣營互相補足及配合，喺一件美事 - 如果能夠延續嘅話；

最後，佢正式革走傳統泛民式社運大台嘅唯我獨尊角式。基本上已經愈來愈少現場抗爭者會理會呢個大台，但呢個大台仍然有佢嘅存在價值：作為現場其中一個主要資訊傳遞點與及休閒中心。泛民大台喺相較安全嘅地區，你攰個陣可以走去個度聽下嘢，比幾下掌聲自己，comfort yourself。

泛民喺後面湊住班後勤支援隊伍，抗爭者就喺前面肉搏。泛民嘅和平理性姿態為抗爭者吸引外界支持，抗爭者嘅行動為泛民帶來政治或談判嘅籌碼。為一個共同目標，大家各司其職，呢個先喺真正嘅團結，我個人喺非常希望呢種團結能夠持續落去。